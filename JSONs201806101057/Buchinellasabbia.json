{"ratings": 181, "userreviews": [{"userName": "Sergio Frosini", "userReviewDate": "Nov 06, 2015", "userURL": "http://www.goodreads.com/user/show/4768530-sergio-frosini", "userReview": "Il BarLume \u00e8 sempre il BarLume, ma quando Malvaldi si butta nei romanzi storici c'\u00e8 da fare la ola. Speci se usa come special guest un personaggio come Ernesto Ragazzoni. finito in una sera"}, {"userName": "Luana", "userReviewDate": "Apr 13, 2016", "userURL": "http://www.goodreads.com/user/show/5860640-luana", "userReview": "\"Buchi nella sabbia\" \u00e8 il primo romanzo di Malvaldi che leggo: ero convinta di passare prima dagli allegri vecchietti del Bar Lume, che mio padre tanto adora, ma ho poi optato per questo piccolo libro a met\u00e0 tra giallo e romanzo storico.La vicenda si svolge a Pisa nel 1901 e si divide in tre atti: nel primo, vediamo radunarsi la compagnia teatrale che dovr\u00e0 mettere in scena la \"Tosca\" alla presenza del nuovo re d'Italia Vittorio Emanuele III. Fin qui nulla di male, se non fosse che ci troviamo in un'epoca dove la tensione \u00e8 sempre altissima e dove gli attentati messi a segno dagli anarchici a danni a teste coronate o figure di spicco sono quasi all'ordine del giorno...infatti, tra gli ultimi a cadere sotto i colpi delle pallottole, figura anche il nome di re Umberto I. Non mancano nemmeno le vittime tra le file anarchiche, visto che agli inizi del romanzo viene lasciato intendere che Gaetano Bresci, l'assassino del re, sia morto in carcere, in apparenza suicidandosi, ma pi\u00f9 probabilmente a causa del pestaggio subito dai secondini. A questo poi si aggiunge il fatto che nella Tosca il potere costituito non ci fa certo una gran bella figura (e ad infiammare ancora di pi\u00f9 gli animi ci pensa l'assenza del maestro Giacomo Puccini): insomma, ci sono tutti gli ingredienti necessari per far scatenare di nuovo lo scontro anarchici-monarchici, mettendo seriamente in pericolo la vita del nuovo sovrano. E quando la serata della rappresentazione sembra svolgersi senza difficolt\u00e0, ecco che ci scappa il morto...non in platea, ma direttamente sul palcoscenico. La vittima e Ruggero Balestrieri, tenore di indiscusso talento, anarchico militante, ma allo stesso tempo dannatamente egocentrico e pure un po' stronzo. E' morto per via delle sue opinioni politiche? Oppure il movente \u00e8 un altro?Gli altri due atti del romanzo sono dedicati all'indagine e alla risoluzione della vicenda, oltre a mettere a confronto i due protagonisti, due personaggi agli antipodi che impareranno, se non a comprendersi, almeno a rispettarsi: da una parte c'\u00e8 Ernesto Ragazzoni, poeta, giornalista de \"La Stampa\", amante della bottiglia e anarchico convinto (senza mai cedere alla violenza), dall'altra il giovane tenente delle Guardie Reali Gianfilippo Pellerey. Il primo, pur essendo raramente sobrio e poco avvezzo a farsi imbrigliare dai pregiudizi e dalle regole, \u00e8 un ottimo ascoltatore oltre che osservatore, uomo estremamente sincero che non nasconde mai le sue opinioni; il secondo, grande amante della lirica, \u00e8 molto razionale e si fa forte della disciplina marziale che gli \u00e8 stata insegnata, pur facendosi fregare dalle sue reazioni. Quando sembra aver ormai perso il controllo dell'indagine, Pellerey potr\u00e0 contare sull'aiuto inaspettato di Ragazzoni e trovare il colpevole.Non sono molto esperta del periodo storico in questione, ma mi sembra evidente che Malvaldi si sia documentato in maniera dettagliata, rendendo la lettura perfettamente comprensibile anche a chi non ne sa nulla. Lo stesso dicasi per il ritratto che ne esce dell'ambiente della lirica, con le sue rivalit\u00e0, le paturnie di tenori, soprani e compagnia cantante, la terribile superstizione che permane ancora oggi (niente viola e quanti si fanno la nomea di iettatori, vedono la carriera andare in fumo): di fatto, un mondo a s\u00e9 stante con le sue regole.Questo \u00e8 un romanzo che si legge decisamente in poche ore, cosa ulteriormente facilitata dallo stile ironico, irriverente e a tratti spassoso dell'autore che spesso, per rendere pi\u00f9 chiare certe usanze di inizio '900, crea dei paragoni con l'epoca contemporanea. Decisamente consigliato!"}, {"userName": "Cristina - Athenae Noctua", "userReviewDate": "Nov 13, 2015", "userURL": "http://www.goodreads.com/user/show/21213236-cristina---athenae-noctua", "userReview": "Giocando abilmente con l'arte teatrale, di cui mette a nudo meccanismi e vizi, e manipolando le pieghe della storia per farne emergere curiosit\u00e0 e aneddoti divertenti senza farsi mancare una buona dose dell'umorismo che lo ha fatto emergere nello scenario editoriale italiano, Malvaldi regala ai suoi lettori un giallo agile, arguto e piacevolissimo, che riproduce la classe di Odore di chiuso.http://athenaenoctua2013.blogspot.it/..."}, {"userName": "Pupottina", "userReviewDate": "Dec 13, 2015", "userURL": "http://www.goodreads.com/user/show/21008693-pupottina", "userReview": "1901: complotto anarchico da operettaMarco Malvaldi ha momentaneamente abbandonato l'allegra combriccola del Bar Lume, per dedicarsi ad una altra scenografia. Ha scelto come ambientazione storica la citt\u00e0 di Pisa nel 1901. Un contesto storico particolarmente rilevante. La narrazione unisce elementi inventati a fatti e personaggi storici. La rappresentazione della \"Tosca\" a Pisa, con la rumorosa assenza del maestro Giacomo Puccini, fa molto parlare di s\u00e9 finch\u00e9 non accade dell'altro: l'omicidio commesso sul palco del teatro, mentre ad assistervi vi \u00e8, niente di meno che, sua Maest\u00e0, il re Vittorio Emanuele III di Savoia. Questi ingredienti, uniti al solito umorismo, all'arguzia dell'intreccio e all'accuratezza con cui Malvaldi ricostruisce il momento storico (1901) e l'ambientazione pisana, decretano questo nuovo successo letterario. \u00c8 un ottimo lavoro con un tocco di teatralit\u00e0 esplicita, ossia la suddivisione in tre atti. La vicenda narrata, in primo piano, \u00e8 quella di una sgangherata, quanto improbabile, compagnia teatrale che mette in scena una delle opere liriche italiane pi\u00f9 celebri, la \"La Tosca\" di Giacomo Puccini. Nell'atmosfera storica regna ancora l'inquietudine anarchica a seguito dell'attentato di Gaetano Bresci che, come tutti sappiamo, ha ucciso il re d'Italia, Umberto I. Molto probabilmente il destino misterioso dell'anarchico italiano, vittima forse della tecnica punitiva del santantonio, ha aggiunto un giallo storico al giallo teatrale. Mentre lo spettro di un nuovo attentato anarchico si propaga ovunque, anche nel teatro, c'\u00e8 un bel daffare tra la grande emozione per l'ospite illustre e la paura di un nuovo insuccesso, con conseguente fermento e mobilitazione da parte delle forze dell'ordine e della stampa ufficiale. Essendo un giallo, com'\u00e8 prevedibile, anche al culmine della rappresentazione teatrale, ci scappa il morto, tra una cerchia colorita e variegata di attori, pi\u00f9 o meno improbabili. BUCHI NELLA SABBIA \u00e8 un ottimo giallo che si legge scorrevolmente e divertendosi.La descrizione dei personaggi \u00e8 cos\u00ec credibile che pi\u00f9 volte viene da chiedersi se Malvaldi non stia raccontando, trasformando in letteratura d'intrattenimento, un fatto realmente accaduto. Malvaldi \u00e8 tanto bravo che mi sono posta il dubbio ed ho rispolverato i miei vecchi e polverosi volumi di storia senza trovare riscontro. A fine romanzo, per\u00f2, la finzione emerge con chiarezza, ma questo non cancella la sensazione che alla base della narrazione ci sia stato un accurato lavoro di documentazione. Anche la descrizione del mondo della lirica ai primi del Novecento \u00e8 particolarmente meticolosa, avvalorata e comprovata, con citazioni e notizie disseminate lungo il racconto. \u00c8 un libro spassosissimo, grazie all'ottima tecnica narrativa dove le scene si susseguono veloci come in una commedia brillante dai toni farseschi. Si ha la costante sensazione di essere seduti in poltrona a teatro ad assistere all'opera lirica, grazie allo stile intelligente e brioso, ma sapientemente magistrale, da narratore onnisciente di Malvaldi, che ha la capacit\u00e0 di rendere visivamente quello che racconta, confrontando la realt\u00e0 storica con quella contemporanea."}, {"userName": "Atticus_jem_scout Angela", "userReviewDate": "Nov 08, 2015", "userURL": "http://www.goodreads.com/user/show/37522449-atticus-jem-scout-angela", "userReview": "Come sempre Malvaldi colpisce nel segno dell'ironia. Un racconto storico satirico ambientato nel mondo dell'opera italiana di inizio '900 con personaggi fittizi inframmezzati a personaggi reali, tutti presi a dialogar tra loro in commedia. La punta di giallo e di mistero \u00e8 sempre presente e arguta. Gustosissima lettura!"}, {"userName": "Lorenza Alessandri", "userReviewDate": "Mar 20, 2016", "userURL": "http://www.goodreads.com/user/show/16634627-lorenza-alessandri", "userReview": "Sar\u00e0 che a me Odore di chiuso non era poi piaciuto molto, sar\u00e0 che il teatro \u00e8 il mio grande amore e dovrei dedicarmici anima e corpo, sar\u00e0 che dopo il libro della Oates avevo bisogno di leggerezza di contenuti e di prosa scorrevole, ma questo libro a me \u00e8 piaciuto tantissimo."}, {"userName": "Antonella ", "userReviewDate": "Jan 14, 2016", "userURL": "http://www.goodreads.com/user/show/51389018-antonella", "userReview": "Buonissimo, questo libro! Malvaldi si \u00e8 superato!"}, {"userName": "Orne", "userReviewDate": "Jul 30, 2017", "userURL": "http://www.goodreads.com/user/show/9771547-orne", "userReview": "Non un gran libro, anzi... ma gli va dato il merito di avermi fatto iniziare Gaetano Bresci tessitore, anarchico e uccisore di re di Massimo Ortalli, che stava rischiando di passare dallo scaffale dei 'non ancora letti' a quello dei 'senza speranza di essere letti un giorno'. E di avermi fatto cercare le poesie di Ernesto Ragazzoni. E altro ancora...Malvaldi, grazie."}, {"userName": "Vlad Copil", "userReviewDate": "Jan 02, 2018", "userURL": "http://www.goodreads.com/user/show/15421420-vlad-copil", "userReview": "Divertentissimo romanzo storico-poliziesco per gli appassionati di opera e non solo."}, {"userName": "Drusie's Biblio", "userReviewDate": "Sep 06, 2016", "userURL": "http://www.goodreads.com/user/show/21722993-drusie-s-biblio", "userReview": "You can translate this review on: http://labibliotecadidrusie.blogspot.it/Voto: 5/10Parlare di un libro che ti ha deluso non sarebbe un problema, capita, ma quando lo ha scritto uno dei tuoi autori preferiti, la cosa si complica. Perch\u00e9 se \u00e8 uno dei tuoi autori preferiti, un motivo c'\u00e8 e vorresti sempre parlarne bene; perch\u00e9 se continui a leggerlo, significa che \u00e8 un porto sicuro, che ti aspetti di trovare determinati elementi e, se non ci sono, ti senti quasi tradito. Ed essere traditi non piace a nessuno.Non si tratta di un cambio di genere per Malvaldi, c'\u00e8 sempre l'omicidio, ci sono sempre le indagini, c'\u00e8 il giusto livello di intreccio. Ci sarebbero anche l'ironia e la leggerezza, che mi fanno amare la sua scrittura, solo che stavolta non hanno funzionato.La trama \u00e8 carina: un attore di teatro deve morire per finta in una scena e invece lo fanno fuori davvero. E non per sbaglio.Da l\u00ec si dipana l'indagine del tenente regio Pellerey (il libro \u00e8 ambientato nel 1901), con il vago aiuto di Ernesto Ragazzoni, qui pi\u00f9 in veste di giornalista che anarchico.i due si contendono leggermente la scena, ma dal mio punto di vista , il vero protagonista \u00e8 il tenente, uomo arguto e onesto, talvolta anche simpatico. Ci\u00f2 che mi ha annoiata, sono stati i continui aneddoti inseriti nel racconto, su eventi accaduti in altri teatri e in altre occasioni. Se l'intento era vivacizzare e far sorridere, nel mio caso \u00e8 fallito. Li ho trovati inutili e tediosi, buoni solo per allungare il brodo. Anche il modo in cui il caso viene risolto non mi ha soddisfatta: troppi i punti sospesi per buona parte del libro, chiusi poi con una sola botta finale.I personaggi sono sempre carini e ben caratterizzati, con particolare attenzione al tenente Pellerey, che forse \u00e8 l'unico a cui viene dedicata un po' pi\u00f9 di attenzione. Gli altri sono tratteggiati con poche abili frasi che li rendono comunque ben distinguibili l'uno dall'altro, ma secondo me sono troppi in un libro cos\u00ec piccolo. Ho dovuto di continuo far ricorso all'elenco iniziale per ricordarmi chi era cosa. Peccato invece per Ragazzoni, che doveva essere il protagonista (stando alla sinossi) e invece mi sembra relegato in un angolino, tenuto l\u00ec solo per fare la mossa risolutiva finale.lo stile \u00e8 sempre quello, inconfondibile, di Malvaldi. Forse un po' meno toscaneggiante, ma sempre leggero, ironico e canzonatorio. Il fatto che con me stavolta non abbia funzionato, non dipende da un cambio di rotta."}, {"userName": "Alfonso D'agostino", "userReviewDate": "Nov 23, 2015", "userURL": "http://www.goodreads.com/user/show/37987382-alfonso-d-agostino", "userReview": "E\u2019 definitivo: non fosse bastato \u201cOdore di chiuso\u201d, con un magnifico Pellegrino Artusi protagonista della vicenda, giunge la conferma del talento purissimo di uno scrittore noto per le vicende dell\u2019ormai celebre \u201cBarLume\u201d, eternato anche da una doppia serie su SKY.Ok, sono pronto a sostenere dinnanzi a chiunque che Marco Malvaldi gode di una (quasi) miracolosa capacit\u00e0 di unire giallo, romanzo storico e divertimento letterario come pochi \u2013 direi pochissimo \u2013 sono mai stati in grado di fare.Con \u201cBuchi nella sabbia\u201d ci trasferiamo nella (sua amata) Pisa, anno 1901: sono ancora nell\u2019aria gli echi delle esplosioni delle \u201cbombe Orsini\u201d nell\u2019attentato a Napoleone III e, soprattutto, l\u2019attentato dell\u2019anarchico Bresci a Re Umberto I. E\u2019 comprensibile dunque che la sicurezza attorno al nuovo sovrano sia ben pi\u00f9 stringente, e che la presenza di Sua Altezza (si fa per dire) ad una rappresentazione della Tosca in una delle regioni pi\u00f9 bakuniane d\u2019Italia generi preoccupazione. Il Capitano dei Carabinieri Ulrico Dalmasso e il tenente Gianfilippo Pellerey dovranno confrontarsi con un omicidio, che non vedr\u00e0 vittima il futuro Imperatore d\u2019Etiopia ma una vera star del palcoscenico\u2026Se si dovesse riuscire \u2013 e mi rendo conto di quanto sia complicato \u2013 a superare il purissimo divertimento nella lettura, sempre a livelli altissimi, sarebbe giusto riconoscere all\u2019autore una impeccabile messa in scena storica: per un appassionato cultore del Novecento come il sottoscritto \u00e8 quasi immediato, ma da scarso conoscitore del mondo dell\u2019opera e dei suoi protagonisti confesso di essere rimasto assolutamente affascinato. Contribuisce enormemente al successo la figura di Ernesto Ragazzoni, poeta, anarchico anch\u2019esso, alcolista non pentito, ingegno aguzzo e scarsissima capacit\u00e0 di adeguarsi all\u2019ambiente e agli interlocutori. Davvero magnifico.Malvaldi non delude mai, e dico mai.--- http://capitolo23.com/2015/11/23/buch... ---"}, {"userName": "Nicola", "userReviewDate": "Nov 11, 2015", "userURL": "http://www.goodreads.com/user/show/39519919-nicola", "userReview": "Il secondo giallo storico di Malvaldi \u00e8 un piccolo gioiello da conservare avidamente, capace di portarci con la mente in un Italia di inizio XX secolo. L'anno \u00e8 il 1901, siamo al Teatro Nuovo di Pisa: va in scena la Tosca di Puccini, che ha l'equivalente impatto sociale di una partita di calcio ai giorni nostri: ergo, ci vanno tutti. Persino il Re d'Italia, Vittorio Emanuele III, ha deciso di assistere all'opera lirica.La morte del tenore che interpreta Cavaradossi, per\u00f2, comporter\u00e0 un'indagine da svolgere per le guardie reali di sua maest\u00e0...Dopo il personaggio di Pellegrino Artusi in Odore di Chiuso, qui il vero \"homo ex machina\" \u00e8 Ernesto Ragazzoni, poeta e giornalista de La Stampa, tanto capace nel suo lavoro quanto sui tavoli delle taverne. Un personaggio intelligentissimo ma allo stesso tempo esilarante - marchio di fabbrica da sempre distintivo di Malvaldi - il personaggio principale di questa storia riuscir\u00e0 a stupire i lettori alternando dei momenti di puro divertimento con altri di lucidit\u00e0 e risolutezza disarmante.Lo consiglio sicuramente a tutti i lettori di Malvaldi, ma anche a tutti quelli che non hanno mai letto niente del bravissimo scrittore pisano.P.S. A tutti i fan: Alla presentazione del libro, Malvaldi ha dichiarato che continuer\u00e0 la saga dei Delitti del BarLume. Gioiamo!"}, {"userName": "Baba Bookswife", "userReviewDate": "Dec 29, 2015", "userURL": "http://www.goodreads.com/user/show/41348939-baba-bookswife", "userReview": "Non ho ancora compreso se Malvaldi abbia fatto un grande e grosso buco nella sabbia oppure abbia scritto un libro geniale: una cosa \u00e8 certa, questa non \u00e8 una lettura per tutti. Un linguaggio arcaico e ricercato, terminologie per esperti del settore, piccoli approfondimenti tecnici sull'opera, insomma \u00e8 un libro che va letto con calma e sopratutto con la voglia di imparare qualche cosa di nuovo, perch\u00e8 questa il Malvaldi, quel giovane volpone, ci impartisce una bella lezione culturale, oltre al solito giallo celato tra le pagine.Io onestamente ho faticato a portare a termine la lettura, nonostante i personaggi siano simpatici e accattivanti, nonostante la figura del Tenente Pellerey mi abbia colpito...non sono riuscita ad appassionarmi, anzi, ho proprio faticato a buttare gi\u00f9 il boccone. Ma c'\u00e8 da dire anche una cosa, io e l'opera non siamo sulla stessa lunghezza d'onda, anche questo vorr\u00e0 dire? Non lo so, io continuo ad amare incondizionatamente Massimo e i vecchietti del bar Lume e la Tosca la lascio agli amanti."}, {"userName": "Cristina Nozzi", "userReviewDate": "Apr 13, 2016", "userURL": "http://www.goodreads.com/user/show/47838019-cristina-nozzi", "userReview": "What a beautiful book! Malvaldi is a great writer, who charmed his readers with his giallii dialect, but then, he managed to keep the promise of his talent even venturing to the historical genre books like this. a book that entertains from the first page, which comquista, which clings to the reading, which meets from cover to cover. a story set in rinasciento, and who can fully convey the sense of time in which it takes place, without being unnecessarily posdatato. There are those books that you wonder why they have set in the past, that so much where they put it was still bad. This no. this is perfectly inserted in the era, from the feeling of the imminence of the facts mentioned, it adapts to the period. Read it. the first time in one breath, perh\u00e8 goes down easily. the second slowly, enjoying every page. or do as I do, read it out loud to someone, to give prominence to the characters. He never fails to bring a smile."}, {"userName": "Federico Bonato", "userReviewDate": "Jan 14, 2016", "userURL": "http://www.goodreads.com/user/show/51009424-federico-bonato", "userReview": "Un bel romanzo , la scrittura \u00e8 quella nota di Malvaldi: divertente, mai banale e ricca di spassose metafore . Il romanzo storico, dopo \"Odore di chiuso\", \u00e8 un genere che pare divertire molto lo scrittore e anche il lettore. Un po' debole la struttura dell'indagine e del giallo, ho avuto l'impressione che stia un po' in piedi con le stampelle. Forse , e correttamente, \u00e8 stato dedicato pi\u00f9 tempo alla ricostruzione storica che al giallo in s\u00e9."}, {"userName": "Cristina", "userReviewDate": "May 01, 2016", "userURL": "http://www.goodreads.com/user/show/22024257-cristina", "userReview": "Divertente. Non straordinario forse, ma sicuramente divertente. A leggerlo sembra che si sia divertito pure l'autore nello scriverlo ed \u00e8 sempre un plus.Purtroppo la parte gialla \u00e8 davvero debole debole, ma dubito che questo romanzo possa passare per un giallo, e chi legge Malvaldi non credo lo faccia per l'investigazione ma per l'ambientazione e i personaggi che in questo caso sono davvero molto ben riusciti.Consigliato."}, {"userName": "Francyy Barontini", "userReviewDate": "Aug 29, 2016", "userURL": "http://www.goodreads.com/user/show/14489857-francyy-barontini", "userReview": "Non ho messo la quinta stella che ritengo vada concessa solo ai capolavori, ma si tratta comunque di un libro molto interessante, ben scritto, ironico, colto, variegato, originale. Il miglior libro di Malvaldi, di cui ho letto quasi tutto, ma che mi stava un po' annoiando con le storie del Bar Lume. In questo i messaggi non sono banali cos\u00ec come i personaggi. Da gustare fino all'ultima pagina."}, {"userName": "Barbara MrsTeapot B", "userReviewDate": "Dec 25, 2015", "userURL": "http://www.goodreads.com/user/show/13139293-barbara-mrsteapot-b", "userReview": "3 stelle e mezzo, in realt\u00e0.Malvaldi \u00e8 sempre piacevole, scorrevole e divertente. Bella l'idea, ma la trama gialla in s\u00e9 non \u00e8 niente di particolare, anzi.Indispettita dalle continue spiegazioni del prevenuto autore a favore del - cito - \"lettore medio\". Malvaldi si \u00e8 ben calato nel ruolo del maestrino.Nel complesso una piacevole lettura."}, {"userName": "Baldurian", "userReviewDate": "Jan 06, 2016", "userURL": "http://www.goodreads.com/user/show/20606755-baldurian", "userReview": "Nonostante i presupposti remassero contro questo romanzo (se c'\u00e8 una cosa che odio \u00e8 la lirica) devo ammettere che Malvaldi con Buchi nella sabbia ha confezionato un giallo pi\u00f9 che discreto: buoni i personaggi (Ernesto Ragazzoni su tutti), indagine avvincente e pi\u00f9 di un tocco umoristico ad alleggerire il tutto. Lettura piacevole."}, {"userName": "Elena", "userReviewDate": "Dec 27, 2015", "userURL": "http://www.goodreads.com/user/show/40149504-elena", "userReview": "A tratti sembra di leggere \"L'affare Vivaldi\" di F. M. Sardelli, ma a parte questa impressione di dej\u00e0 vu, ci si tuffa volentieri in questa simpatica gazzarra di cantanti, impresari, anarchici e carabinieri. Il meccanismo del giallo viene comunque eclissato dall'esilarante carosello di tipi umani, ricostruito su basi storiche solide e accuratamente documentate."}, {"userName": "incipit mania", "userReviewDate": "Apr 21, 2016", "userURL": "http://www.goodreads.com/user/show/22017602-incipit-mania", "userReview": "IncipitNessuna situazione come l\u2019opera \u00e8 in grado di passare in un attimo dal commovente al ridicolo, se il destino ci si mette di mezzo........Buchi nella sabbia incipitmania.com"}, {"userName": "Barbara Valotto", "userReviewDate": "Jul 14, 2016", "userURL": "http://www.goodreads.com/user/show/27316425-barbara-valotto", "userReview": "Primo libro di Malvaldi che ho letto e devo dire che l'ho trovato esilarante e piacevolissimo, forse solo il finale non proprio all'altezza del resto della trama. Comunque lo consiglio e sicuramente legger\u00f2 altri testi di questo autore!"}, {"userName": "Cerlienkus", "userReviewDate": "Mar 27, 2016", "userURL": "http://www.goodreads.com/user/show/16671525-cerlienkus", "userReview": "Mi piace la scrittura di Malvaldi e come riesca ad intrattenere il lettore anche con storie a sfondo storico utilizzando personaggi realmente esistiti e personaggi fittizi mettendoli insieme e rendendo il tutto estremamente credibile."}, {"userName": "Valentina Accardi", "userReviewDate": "Dec 10, 2015", "userURL": "http://www.goodreads.com/user/show/31706522-valentina-accardi", "userReview": "Mi sono divertita un sacco, ma che ve lo dico a fare? :D"}, {"userName": "ao", "userReviewDate": "Nov 18, 2015", "userURL": "http://www.goodreads.com/user/show/13187988-ao", "userReview": "Storiella leggera, spensierata e ben documentata, ma che mi ha fatto pensare con nostalgia ai vecchietti del BarLume. In quei romanzi, s\u00ec, che le battute hanno un suono spontaneo."}, {"userName": "Nicoletta Giordana", "userReviewDate": "Nov 10, 2015", "userURL": "http://www.goodreads.com/user/show/34389963-nicoletta-giordana", "userReview": "Qualche battuta esilarante degna del solito Malvaldi ma la storia lenta e macchinosa...un po' una delusione!"}, {"userName": "61pat", "userReviewDate": "May 13, 2016", "userURL": "http://www.goodreads.com/user/show/4808104-61pat", "userReview": "Un simpatico siparietto ambientato all'inizio del novecento. Piacevole alla lettura, soprattutto per gli appassionati di opera (non sono tra quelli)."}, {"userName": "Agnese", "userReviewDate": "Dec 02, 2015", "userURL": "http://www.goodreads.com/user/show/10350400-agnese", "userReview": "Era dai tempi di \"A volte ritorno\" che non ridevo cos\u00ec di gusto leggendo un libro. Ci vorrebbe un libro di Malvaldi a settimana!"}], "description": "Come in 'Odore di chiuso', Malvaldi ci racconta a suo modo un grande personaggio della letteratura italiana. L\u00ec Pellegrino Artusi, l\u2019inventore della cucina italiana. Qui Ernesto Ragazzoni, anarchico poeta amante della bottiglia.Pisa, settembre 1900. Per festeggiare l\u2019arrivo del nuovo Re d\u2019Italia, Vittorio Emanuele III, il quale ha deciso di visitare per la prima volta la tenuta reale di San Rossore, viene deliberato di dare in suo onore, nel teatro della citt\u00e0, la nuova opera del Maestro Giacomo Puccini, il quale condivide con il Re la passione per la caccia nelle tenute dintorno a Massaciuccoli. Purtroppo, l\u2019opera in questione \u00e8 Tosca, melodramma franco italiano dai forti contenuti politici, che dileggia il potere costituito. Rappresentare Tosca in faccia a Sua Altezza, il quale \u00e8 salito al trono dopo che Gaetano Bresci ha crivellato il suo augusto genitore, Umberto I, appena due mesi prima, potrebbe creare dei problemi: tanto pi\u00f9 se il ruolo di Cavaradossi viene affidato a Ruggero Balestrieri, tenore dall\u2019ugola d\u2019oro e soprattutto noto come anarchico militante. A seguire l\u2019evento, che rischia di accendere gli animi, viene mandato da Roma come corrispondente Ernesto Ragazzoni - poeta, traduttore, giornalista anticonformista dell\u2019Italia umbertina, dotato di un umorismo trasgressivo e controcorrente -, dal bicchiere facile, il quale far\u00e0 amicizia con vari membri della compagnia, con alcuni simpatici cavatori carrarini che, tra un capitello e l\u2019altro, cacciano di frodo nella Reale Tenuta, e soprattutto con gli osti della zona, nell\u2019attesa della prima rappresentazione. Rappresentazione nel corso della quale il tenore verr\u00e0 fucilato sia come Cavaradossi che come Balestrieri: qualche ignoto, infatti, pare abbia caricato uno dei fucili di scena destinati all\u2019esecuzione con proiettili non troppo a salve. La morte del Balestrieri, fucilato alla presenza del Re, rischia di far scoppiare una rivolta: se non fosse che il Ragazzoni \u00e8 testimone di cose che porteranno alla soluzione del caso, come avviene in tutti i gialli che si rispettino.", "title": "Buchi nella sabbia", "url": "http://www.goodreads.com/book/show/27463592-buchi-nella-sabbia", "average": 3.67, "cover": "https://images.gr-assets.com/books/1446731771l/27463592.jpg", "reviews": 32, "authors": [{"url": "https://www.goodreads.com/author/show/4276587.Marco_Malvaldi", "name": "Marco Malvaldi"}], "type": ["Fiction"], "outlinks": ["http://www.goodreads.com/book/show/27463592-buchi-nella-sabbia", "http://www.goodreads.com/book/show/27478830-buchi-nella-sabbia", "http://www.goodreads.com/book/show/9076862-la-briscola-in-cinque", "http://www.goodreads.com/book/show/9454013-il-gioco-delle-tre-carte", "http://www.goodreads.com/book/show/9549169-il-re-dei-giochi", "http://www.goodreads.com/book/show/13410752-la-carta-pi-alta", "http://www.goodreads.com/book/show/10443134-odore-di-chiuso"]}